<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
</head>
<body>
   
        <h1>নিষ্ঠুর ভালোবাসা</h1>
     <p>
        পশ্চিম আকাশে লালিমা বেশ গাঢ় হয়ে এসেছে। খুব শিগগিরই মিশে যাবে। ঘড়ির কাটা ৫ এর ঘরে। কিন্তু তবুও রাত খুবই সন্নিকটে মনে হচ্ছে। সারাদিনের ব্যস্ততার শেষে বিকালটা উপভোগ করছি ।হুট করেই বাড়ির কথা মনে হলো। কর্মব্যস্ত এই শহরে পরিবারের খোঁজ নেয়া যেনো দুর্বোধ্য এক কাজ। গতকাল বাড়ি থেকে একটা চিঠি আসলো। প্রেরক- মামুন, আমার ছোট ভাই। তার চিঠিতে চোখ দিতেই অজ্ঞাত এক কারণে বুকের ভেতরটা নাড়া দিয়ে উঠলো। হঠাৎ করেই একটা বাক্যে চোখ থমকে গেলো। ‘’জানিস ভাইয়া, বাবা না তোকে দেখতে চেয়েছে।‘’ ছোট একটা কথা, কিন্তু আমার হৃদয়ে রক্তক্ষরণ ঘটানোর জন্য যথেষ্ট। এই মানুষটা তো কখনো জানতেও চায়নি কেমন আছি আমি। এই মানুষটাই কি না আমাকে দেখতে চেয়েছেন। শেষবার যখন বাবার সাথে দেখা হয়, বেশ কিছুদিন আগের কথা, বোধ করি ৫ কি ৬ মাস হবে। যদিও এর মধ্যে দু একবার চিঠিতে কথা হয়েছিলো। এবারের ব্যাপারটা হয়তো একটু ভিন্ন। অতি জরুরী কোনো কাজের জন্য ডেকেছেন হয়তোবা। হাজারো প্রশ্ন মনে নিয়েই রওনা দিলাম। গন্তব্য- সুদূর কুমিল্লা। বাসে এক অসুস্থ বৃদ্ধকে দেখে বাবার কথা মাথায় আসলো। আচ্ছা, বাবা অসুস্থ নয় তো? হুট করে মনের ক্যানভাসে ভেসে উঠলো সেদিনকার এক ভয়ানক রাতের স্মৃতি। আজ থেকে চার বছর আগের কথা। ২৭ জানুয়ারী, ২০০৮। চাকরির প্রথম বেতন যখন হাতে পেলাম, চোখ মুখে তখন আনন্দের ছাপ। প্রথম বেতনের তাকা দিয়ে মায়ের জন্য একটা গলার হার কিনেছিলাম। আর এক মুহূর্তও দেরী করলাম না। বাড়িতে পৌঁছতে প্রায় ৫ ঘন্টা। জীবনের দীর্ঘতম সময়। বাড়িতে ঢুকতেই অশ্রুশিক্ত মামুন এসে জড়িয়ে ধরলো। কিছু বুঝে উঠার আগেই দেখলাম মায়ের শীতল নিথর দেহ উঠানের মাঝখানে রাখা। সক্লেই কান্নায় ভেঙ্গে পরেছে। আমি তখন নিজেকে সামলাতে হিমশিম খাচ্ছি। এই দিনেও একটা মানুষ কাদে নি। আমার বাবা, প্রভুত জমির মালিক ও একজিন সফল ব্যবসায়ী। অনেকক্ষণ পর একটি শুকনো রুমাল চোখে স্পর্শ করলেন। হয়তো দু এক ফোটা অশ্রুজলে ভিজেছিলো রুমালটি। শেষ, এটুকুই। শুধুমাত্র এতটুকুই ছিলো আমার কঠোর পিতার শোক। বাসে উঠার পর থেকেই সেই রাতের স্মৃতি বারবার নাড়া দিচ্ছিলো। <br>
        বাসের জানালা দিয়ে বাইরে তাকালাম। সবকিছু কেমন যেনো ঘোলাটে। মন কিছুতেই শান্ত হচ্ছে না। বাস যখন শীতলক্ষা নদীর উপর দিয়ে যাচ্ছে, ছোট বেলার একটা ঘটনা মনে পড়লো। শীতের সকাল। বাড়ির পেছনে একটা পুকুর আছে আমাদের, দাদাভাই খুব শখ করে পুকুরটি কিনেছিলেন। বাবা আমাকে পুকুরের ঘাটে ডেকে পাঠালেন। আমাকে সাঁতার শেখাবেন। বাবার হাত ধরে কোনো রকম সাঁতার কেটে পুকুরের মাঝ পর্যন্ত গেলাম। হঠাত করে হাত টা সরিয়ে নিলেন তিনি। সাঁতার তো দুরের কথা, আমি তো ভাসতেই জানি না। এদিকে বাবা পুকুরের কিনারায় চলে গেছেন। একবার পিছনেও তাকান নি। বয়স আমার তখন ৪ কি ৫ হবে। অনেকক্ষণ পানিতে লাফালাফি আর চিৎকার চেচামেচির পর এক চাচা এসে উদ্ধার করলেন আমাকে। সেদিন দাদাভাই বাবার সাথে অনেক রাগ দেখিয়েছিলেন। একটা ছোট্ট বাচ্চাকে মাঝ পুকুরে ছেড়ে আসে কোন আক্কেলে। বাবার কাজ-কর্ম আমি আজও বুঝি না, কি যে ভাবেন এই ব্যক্তি। সত্যিই রহস্যমইয় ও দুর্বোধ্য। <br>
        বাস তখন কুমিল্লার কাছাকাছি। খুব দ্রুত ছুটে চলছে। একটা উত্তেজনা কাজ করছে মনের মধ্যে। কি বা বলবেন আমাকে? আমি তো কখনোই তার প্রিয় ছেলে ছিলাম  না। বাবার ইচ্ছে ছিলো ছেলে বিসিএস ক্যাডার হবে।তা না হয়ে আমি কি না শিক্ষকতার চাকরী বেছে নিয়েছি। ভার্সিটির শিক্ষক। চাকরিটা যে কষ্টের, তা কারো অজানা নয় তবে আমার নিকট তা অতি সম্মানের। এই নিয়ে তিনি আমাকে বেশ অপমান করেছিলেন বটে। ‘’কুমিল্লা থেকে ঢাকা গিয়ে আমার ছেলে এখন মাস্টারি করে।‘’ তার কথাটি এখনো আমার কানে বাজে। <br>
        পড়াশুনা, খেলাধুলা, বুদ্ধিমত্তা কোনো কিছুতেই কখনো তার প্রত্যাশা মিতাতে পারিনি। মামুন এদিকে বাবার যোগ্য পুত্র। বাবার ব্যবসা বাণিজ্য মামুন ই দেখাশুনা করে। বাবার খুব আদরের ও। <br>
        রাত ১০ টা বাজতে আর কিছুক্ষণ। বাড়ির গেটের কাছে আসতেই বুকের মধ্যে এক ভয়াবহ শীতল আভা অনুভব করলাম। বাড়ির সামনে বেশ ভিড়। ঘরে ঢুকতেই দেখি কেউ কাঁদছে, কেউ তসবী জপছে, কেউ বা কুরআন তিলাওয়াত করছে। পরিস্থিতি বুঝতে সময় লাগলো না মোটেই। বোধ করি কেউ একজন সারা পৃথিবীর শক্তি দিয়ে বুকের উপর পাথর চেপে ধরেছে। মামুন এসে জড়িয়ে ধরে কান্না শুরু করলো। ডাক্তার ভেতরে বাবকে দেখছেন। মামুনের কাছে খবর নিলাম। মিনিট খানেক পর শুকনা মুখে ডাক্তার বেরিয়ে আসলেন। বুঝতে আর বাকি রইলো না কিছু। তৎক্ষণাৎ বাবার রুমে ঢুকলাম। সবার চোখের সেই কঠোর মানুষটাও আজ ক্লান্ত, অসহায়। শুকনা দেহটা পরে আছে বিছানায়। শক্তিশালী সেই মানুষটা আজ নড়তেও পারছেনা। আকাশি রঙের চাদর বিছানো খাটে সবুজ কম্বলে মোড়ানো এক বলিষ্ঠ অথচ দুর্বল দেহ কেবল ই মৃত্যুর প্রহর গুনছে। ম্লান দুটি চোখ বন্ধ করে মাথা ঝাঁকিয়ে কাছে ডাকলেন। কিছু একটা বলতে চাচ্ছেন মনে হলো। যে ব্যক্তি টা সারাজীবন আমাকে দূরে সরিয়ে দিয়েছেন, আজ তিনি একটা মিষ্টি হাসি দিয়ে প্রচণ্ড কষ্ট সহকারে হাত টা বেড সাইড টেবিলের উপর রাখলেন। ক্ষিণ আওয়াজে বললেন ,’’উনিশ……তিন......ছিয়াশি।’’ দম ছেড়ে দিলেন বাবা। একটূ নিশ্বাস ছেড়ে মামুনকে বাইরে যেতে ইশারা করলেন। ইঙ্গিত পেয়ে মামুন রুমের বাইরে চলে গেলো। আমাকে কাছে টেনে বললেন, ‘’লক…আর…খোল…বেড…সাই…ড…বাবা।’’ চোখ বুঝে গেলো। জীবন তরীর যাত্রা সমাপ্তি। মানুষটা আর নেই। দুনিয়ার সকল মায়া কাটিয়ে চলে গেলেন। তখনও আমার তেমন খারাপ লাগে নি। বেড সাইড টেবিলের ভিতরে একটা কম্বিনেশন তালার লকার ছিলো। মামুন একবার জিজ্ঞেস করেছিলো কম্বিনেশন টা। বাব বলেছিলেন,’’জীবনের সবথেকে আনন্দের একদিন ১৯/০৩/৮৬, আমার জন্ম তারিখ’’। এইদিনটা যে বাবার সবথেকে আনন্দের দিন তা ভেবে অবাক হচ্ছি। লকার খুলে একটা চিঠি পেলাম, ইনভেলাপে আমার নাম। <br>

<div class="letter">
    <p>
        খোকা শোন,
            যখন তুই এটা পড়বি তখন হয়তো আমি থাকবো না। আমার উপরে তোর অনেক রাগ, না? খোকা জানিস, তুই আমার দেখা সবথেকে শক্তিশালী মানুষ। কোনো বাধা ই তোর কাছে দুর্বোধ্য নয়। আমি সর্বদা তোর প্রতি কঠোর হয়েছি, তাই তোর কষ্ট হতো, না বাবা? কিন্তু বিশ্বাস কর বাবু, আমি যা করেছি তোকে আজকে এই অবস্থানে দেখার জন্য। যেদিন তোর মা চলে গেলো, সেদিন আমার দুনিয়ার সব আলো নিভে গিয়েছিল। জানিস বাবা, ওইদিন যদি আমি কাঁদতাম, পরিবারের প্রতি আমার দুর্বলতা সবাই জানতো। তোদের তখন সামলানো কঠিন ছিলো। তোদের কে শক্ত ভাবে আঁকড়ে ধরার জন্য এতোটুকু কঠোর সেদিন আমাকে হতে হয়েছিল। নইলে তো তোরা ভেঙ্গে পড়তি! জানিস খোকা, আমি তোকে বড্ড ভালোবাসতাম। কিন্তু তোকে কখনো কাছে আসতে দেই নি। কেনো জানিস? বাইরের পৃথিবীতে যদি তুই দুর্বল হয়ে পরিস! আমি আজ খুশি। তুই খুবই শক্তিশালী। তোর ছোট ভাইটাকে দেখিস। আর শোন, আমি যেদিন চলে যাবো, সেদিন কান্না করিস না। কান্না তোর অলংকার না! ভালো থাকিস বাবু।পারলে এই বাপ টাকে ক্ষমা করে দিস। <br>
            <br>
            <br>
             ইতি,<br>
             বাবা <br>    
            <br>
    </p>
</div>

            দৃষ্টি হঠাৎ ঘোলা হয়ে আসতে চাইলো। তাকিয়ে রইলাম তার নিথর দেহপানে।<br>
            জানালার বাইরে রূপালী চাঁদের দিকে তাকিয়ে বাবার জন্য মন কেমন করতে লাগলো। এই মানুষটা কিভাবে সবকিছু চেপে রেখে দিতেন। মা চলে যাওয়ার পর কি একাকিত্বই না তাকে গ্রাস করেছিল। কিন্তু সন্তান হিসেবে তার প্রতি কেবল অবহেলাই ছিলো আমাদের। পকেট থেকে রুমাল টা বের করে চোখ মুছলাম। বাবার দিকে তাকালাম, শেষ বারের মতো।একটু হাসি পেলো। চোখ আবার মুছলাম। সারাজীবন এই মানুষটাকেই ঘৃণা করে এসেছি। কি আজব না! <br>
            যাই, বাইরে খবর দিয়ে আসি। তবে খেয়াল রাখবো কান্না যেনো না আসে। আমি আর কাঁদবো না। কক্ষনো না।<br>
            ২৩/০১/১৬<br>
            লকারটি নিয়ে বসলাম, হয়তো শেষবারের জন্য। কম্বিনেশনটা এবার পরিবর্তন করতে হবে যে! সেইভ বাটোনে চাপ দিতেই গাল গড়িয়ে এক ফোটা জল পরলো। এই এক ফোটার মহত্ব বোঝা বড্ড কঠিন। <br>
     
    </p>
</body>
</html>