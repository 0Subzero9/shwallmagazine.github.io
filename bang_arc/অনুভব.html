<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>অনুভব</title>
    <link rel="stylesheet" href="back.css">
</head>
<body>
    <p>
        <h1>অনুভব</h1>

আমাদের অতলান্ত জীবন উদয় আর অস্তের মাঝে<br>
প্রবাল প্রাচীর গড়ে স্বপ্ন;<br>
নদীর বাঁকের মাঝে এই-যে নিকষ আঁধার খেলা করে-<br>
তা-ও স্বপ্নে গড়া।<br>
জীবনের বিষন্ন সন্ধ্যায় পথের দুধারে দেখো<br>
নতুন আলোর বিচ্ছুরণ-<br>
এ-সবেই,মিশে আছি তুমি-আমি।<br>
<br>
অপূর্ণ জীবনের মাঝে আরও এক ধাপ আছে<br>
অকূল সমুদ্রের মাঝে বিস্তীর্ণ থৈ থৈ কৃষ্ণ গহ্বর। <br>
বলাহীন ঘোড়ার মতন সাঁতার কৃষ্ণ- পারাপারে ।<br>
বিলাপের শেষ নেই অনির্ণেয় দুঃখের ভেতর। <br>
অন্তহীন নাচের মুদ্রায় যে জীবন ওড়ায় পতাকা<br>
প্রকৃতির রস পিষে রাঙায় জীবন চিত্রকলা<br>
অকূল দুঃখ সমুদ্রে শোকবিহ্বল জীবনের স্বরতন্ত্রী,<br>
তবুও আমাদের শরীর ফুঁড়ে স্বপ্নের হয় চন্দ্রোদয়।<br>
পার্থিব যত আয়োজন, যত কাব্য<br>
তার কোনো পূর্ণতা নেই! <br>
পূর্ণতা নেই অপেক্ষারত মানবজীবনের <br>
তবুও নদীর জলে আকাশের তারায়<br>
অথবা প্রিয়মুখে-<br>
কত নিখাদ স্বপ্নের আনাগোনা। <br>
<br>

    </p>
</body>
</html>