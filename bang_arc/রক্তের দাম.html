<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>রক্তের দাম</title>
</head>
<body>
    <h1>রক্তের দাম</h1>
    <p>
        ‘স্বাধীনতা’ এ শব্দটি নিজের করে পাবার আকাঙ্খা আমার অনেক দিনের। এই শব্দটিকে পাওয়ার জন্যে বাঙ্গালী জাতিকে পাড়ি দিতে হয়েছে রক্তের সাগর। ১৯৭১ সালের ১৫ই অক্টোবর চারিদিকে যুদ্ধাবস্থা বিরাজমান। সবাই প্রাণ হারাবার ভয়ে এদিক ওদিক ছুটছে। একগ্রাম থেকে অন্য গ্রামে পালাচ্ছে। এক শহর থেকে অন্য শহরে ছুটছে নিজের পরিবারের জন্য একটি নিরাপদ আশ্রয়স্থল খুঁজতে। পাকিস্তানী হানাদার বাহিনীর নির্মম অত্যাচার, নির্যাতন এবং রাজাকার-আলবদরের মতো খুনী জালিমদের হাত থেকে বাচতে এদেশের জনসাধারণের আপ্রাণ চেষ্টা,। তাদের গন্তব্য কোথায়? তারা কেউ জানে না, তাদের শেষ পরিনতি কি? টা নিয়ে তাদের মাঝে রয়েছে সংশয়। ঠিক তাদের মধ্য থেকেই একদল তরুণ- তরুণী ছিলো যাদের মুখে ফুটেছিলো আলোর ঝিলিক। তারা যেনো এই যুদ্ধকেই চেয়েছিলো। স্বপ্ন দেখেছিলো দেশকে স্বাধীন করার। যুদ্ধে বিজয় ছিনিয়ে এনে রাইফেল কাধে ‘জয় বাংলা’ স্লোগান দিতে দিতে আনন্দ উল্লাস করার। তারা এদেশের লড়াকু সন্তান। তারা বাংলাদেশের সাহসী, অদম্য, নির্ভীক ও অপ্রতিরোধ্য মুক্তিযোদ্ধা। তারা আমাদের অহংকার। তাদের মতো মুক্তিযোদ্ধারা দেশের প্রতিটি প্রান্তে গড়ে তুলেছে সংগ্রামী মুক্তিবাহিনী। আমাদের গ্রামের ২৮ জন তরুণ যোদ্ধাদের নিয়ে গড়ে উঠেছে মুক্তিবাহিনী। তাদের কমান্ডার হলেন এই গ্রামের আমাদের সবার প্রিয় শফিক ভাই। যাকে আমি ছোটবেলা থেকে বিভিন্ন আন্দোলন ও সংগ্রাম নেতৃত্ব দিতে দেখেছি। তখন তিনি কলেজে পড়তেন। মুক্তিযুদ্ধ শুরুর আগে তিনি ঢাকা বিশ্ববিদ্যালয় ছেড়ে গ্রামে চলে আসেন এবং গ্রামকে পাকিস্তানীদের হাত থেকে বাঁচাতে গড়ে তোলেন মুক্তিবাহিনী। তার এই নেতৃত্ব দেখে আমিও তার মতো হতে চাইতাম। মনে মনে তাকে আদর্শ হিসেবে কল্পনা করতে লাগলাম। সে প্রায়ই আমাদের ঘরে আসতো। আমার বয়স তখন ১০ বছর। সে আমাকে নিয়ে গ্রামে ঘুরে বেড়াতো এবং আমার মায়ের হাতের মোয়া তার খুব পছন্দের ছিলো। পাশের বাড়ির কামালের কাছে শুনতে পেলাম শফিক ভাই এর আগমনের খবর। মনের মধ্যে অদ্ভুত এক উদ্দীপনা সাড়া দেয়। দৌড়ে গিয়ে মা কে বললাম শফিক ভাই এর কথা। তিনি আমার হাতে এক কৌটা মুড়ির মোয়া দিয়ে বললেন দেখা করে আসতে। পথে চলতে চলতে আমি ভাবলাম তার সঙ্গে দেখা হলে আমি কি বলবো তাকে। বলবো কি, তার মতো মুক্তিযোদ্ধা হতে চাই? আমায় নেবে তোমাদের দলে? ধ্বংস করে দেবো ওইসব দানবের আস্তানা? এক টুকরো আলোর জন্য অপেক্ষায় বিদ্যমান সারা দেশবাসী। প্রত্যেকের যেনো স্রষ্টার কাছে চির প্রার্থনা, যিনি আমার এবং সেই আলোর স্রষ্টা। তিনি যেনো সেই আলোকে চিরস্থায়ী করেন। পথ শেষ করে পৌঁছে গেলাম শফিক স্যারের বাসায়। নিজের বাসা সহ পুরো গ্রাম কে যিনি আলোর মুখ দেখিয়েছেন তার বাড়ির মধ্যে আজ অন্যরকম পরিস্থিতি বিরাজমান। এখানে তো আলোর কোনো ছিটে ফোটাও নেই; বরং পুরোটাই অন্ধকার। সারা বাড়ি জুড়ে বিলকিস চাচীর চিৎকার, হাহাকার। সামান্য এগিয়ে যেতেই দেখলাম মানুষের ভিড়। একজনের লাশ কে কেন্দ্র করে দাঁড়িয়ে সবাই। লাশটি আর কারোর নয়। গুলিবিদ্ধ, প্রাণহীন শফিক ভাই কে দেখে আমার বুকে এক অজানা ব্যথা শুরু হয়। হয়তোবা শফিক ভাই কে মনের কথা না বলতে পারার ব্যথা, হয়তোবা মুক্তিযুদ্ধে অংশ না নেওয়ার যন্ত্রণা।<br>
<br>
শফিক ভাই মারা গেলো দু’মাস হলো। খবরের পাতায় বেরিয়েছে আজ মুক্তিযোদ্ধারা ঢাকায় পাকিস্তানীদের একটি ক্যাম্প ধ্বংস করে দিয়েছে। আজ সবার মুখে আনন্দের আভা। সেইদিন যে তরুণ-তরুণীদের দেখেছিলাম আজ তাদের মধ্যে কেউ আছে কেউ নেই। হয়তোবা কোনো একজন নেই। হয়তোবা শুধু ‘’একজন’’ নেই। সে আমার শফিক ভাই। আজ তাদের মধ্যে এক অন্য আনন্দ। যে আনন্দের স্বাদ তারা প্রথমবার গ্রহণ করলো। তারা জন্ম দিলো এক নতুন দেশের; যে দেশ তৈরী হয়েছে শফিক ভাই এর মতো লাখো ভাই এর রক্তে। তাদের প্রতি আমার গভীর শ্রদ্ধা ও ভালোবাসা। আজ তাদের জন্য গ্রহণ করতে পেরেছি নতুন দেশের নাগরিক হওয়ার অমৃত স্বাদ। সেই তাদেরকেই কাছে না পাওয়ার দুঃখকে বুকে আঁকড়ে ধরে এই দেশ এগিয়ে নিয়ে যাবোই। এই আমার প্রতিজ্ঞা। আমার ভাই এর রক্তকে বৃথা যেতে দেবো না। লাখো ভাই এর রক্তের দাম রাখবোই, রক্তের দাম রাখবোই।। <br>

    </p>
</body>
</html>