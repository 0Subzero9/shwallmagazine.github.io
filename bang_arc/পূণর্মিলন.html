<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>পূণর্মিলন</title>
</head>
<body>
    <h1>পূণর্মিলন</h1>

    <p>
        -মা, ও মা। কোথায় তুমি? আমার স্কুলে যাওয়ার সময় হয়ে গেলো যে! আজকাল সবকিছুতেই কেমন যেনো অলসতা      করছো তুমি। কি হয়েছে গো মা? <br>
-কিছু হয় নি বাপ। একটু ঘুমিয়ে গিয়েছিলাম। <br>
-শরীর খারাপ, মা? জ্বর এসেছে নাকি? <br>
-না রে বাপ। কিছুই হয় নি। টিফিন নিয়েছিস? টিফিন নিতে ভুলিস না। আজ আমি তোর জন্যে নিজ হাতে তোর পছন্দের স্যান্ডউইচ বানিয়েছি।<br>
-সত্যি, মা? <br>
-হ্যা রে বাপ, সত্যি। সাবধানে যাস। <br>

১১ বছর বয়সী ৪র্থ শ্রেণির ছাত্র আকাশ। বাবা মায়ের একমাত্র সন্তান। ছাত্র হিসেবেও বেশ। আকাশের জীবনের সব কিছু একদিকে, আর তার মা একদিকে। জন্মের পর বাবা কে দেখেনি সে। কোনো এক কারণে তার জন্মের পরই তার মা কে ছেড়ে চলে যায় তার বাবা। কিন্তু তা নিয়ে আকাশের কোনো মাথা ব্যথা নেই। মা কে নিয়ে সে বেশ আছে। অনেক মন্ত্র- যাদু, হুজুর-তাবিজ করার পর বাবা আজিজ হোসেন ও মা আমেনা বেগমের ঘর আলোকিত করে জন্ম নেয় আকাশ। ঠিক তখন ই ঘটে এক দুর্ঘটনা। <br>
আকাশের স্কুলের সবচেয়ে পরিচিত মুখ খোকন স্যার। লম্বা মুখের শেষ প্রান্তে এক গুচ্ছ দাড়ি নিয়ে প্রতিদিন টিফিন পিরিয়ডে উপস্থিত হোন তিনি। সবার টিফিনে ভাগ বসানোই তার একমাত্র উদ্দেশ্য। প্রতিদিনের মতো সেদিন ও উপস্থিত হলেন তিনি। <br>
-কি খবর ছেলেরা? কে কি এনেছো আজকে? একজন একজন করে নিয়ে এসো দেখি। <br>
সকলেই গোঙানীর মতো শব্দ করলো। খাবার নিয়ে কেউ ই স্বেচ্ছায় এগিয়ে গেলো না। তা দেখে কিছুটা আহত ই হলেন খোকন স্যার। তাই তিনি নির্দিষ্ট করে নাম ধরে ডাকতে লাগলেন। শুরুতেই ডাকলেন আকাশ কে। <br>
   -তুমি আজকে কি এনেছো আকাশ? <br>
   -স্যার, মা আমার জন্যে নিজ হাতে স্যান্ডউইচ বানিয়ে দিয়েছেন আজকে। <br>
   -বাহ! বাহ! তা দেরী করছো কেনো? নিয়ে এসো।
ইচ্ছা না থাকলেও আকাশ টিফিন দিয়ে দিতে বাধ্য। সে কি তার মায়ের হাতের খাবারের স্বাদ ও নিতে পারবেনা? টিফিন বক্স টি এগিয়ে দিলো খোকন স্যারের দিকে। স্যার খুলতে লাগলেন।<br> 
পুরো ক্লাস নিস্তব্ধ। আকাশ হতভম্ব। খোকন স্যারের চোখ থেকে আগুন ঝরছে। টিফিন বক্সের দিকে চোখ এগিয়ে দিলো আকাশ। এ কি! স্যান্ডউইচ কোথায়? বক্সে তো প্রতিদিনের মতো সামান্য ভাত আর ডিম ভাজি। <br>
আকাশের মন খারাপ। কেনো মা তাকে মিথ্যা বললো? কেন মা তাকে সবার সামনে মিথ্যাবাদী প্রমাণ করলো? বাসায় এসে চিৎকার করে ডাকতো লাগলো সে।<br>
   -মা; ও মা। কোথায় তুমি?<br>
   -কি হয়েছে? চিৎকার করছিস কেনো? স্কুলে কি কিছু হয়েছে?<br>
   -মা, কোথায় আমার স্যান্ডউইচ? কেনো তুমি মিথ্যা বললে? কেনো সবার সামনে আমাকে অপমানিত করলে? <br>
আমেনা বেগম কিছু বললেন না। শুধু শাড়ির আচল দিয়ে মুখ ঢেকে কাঁদতে কাঁদতে চলে গেলেন। দূর থেকে সব কিছু দেখছিলো কাজের মেয়ে সাফিয়া। আকাশ কে প্রচন্ড ভয় পা সে। ২৯ বছরের একজন প্রাপ্তবয়স্ক মহিলা কেনো ১১ বছরের ছোট্ট ছেলেকে ভয় পায়, তা নিয়ে প্রশ্ন উঠাই স্বাভাবিক। <br>
<br>
এভাবেই দেখতে দেখতে ৭ বছর চলে যায়। <br>
আকাশের কলেজের প্রথম দিন আজ। এসএসসি পরীক্ষায় অসাধারণ ফলাফলের জন্যে বিভিন্ন সংস্থা থেকে সংবর্ধিত হয়েছে সে। কিন্তু কোনো অনুষ্ঠানের হাজারো দর্শকের মাঝে তার মা কে খুঁজে পায় নি। আজকাল আমেনা বেগম আকাশকে খুব একটা সময় দেয় না। তাহলে কি তিনি আকাশকে এড়িয়ে চলেন? <br>
বিগত ৭ বছরে অনেক কিছুই বদলে গেছে। কিন্তু মায়ের প্রতি আকাশের ভালোবাসা একটুও পাল্টায়নি। যদিও আমেনা বেগমের অনেক পরিবর্তন হয়েছে। বেশ কিছুদিন যাবত সাদা শাড়ি পরছেন তিনি। ১৮ বছরের জীবনে আকাশ কখনো তার মা কে সাদা পরতে দেখেনি। <br>
   -মা, তুমি আজকাল সাদা শাড়ি পরছো কেনো গো?<br>
   -এমনি রে বাপ। ও কিছু না।<br>
   -না, মা । তোমাকে সাদা শাড়ি তে একদম ভালো লাগে না। <br>
   -আর কত রঙিন থাকবো রে বাপ! সময় যে ঘনিয়ে এলো। <br>
আকাশ কিছু বুঝে উঠতে পারে না। কিন্তু কেনো যেনো তার ভয় ভয় লাগে।<br>
<br>
এসএসসি পরীক্ষায় বৃত্তি পেয়ে নগদ ৩ হাজার টাকা পেয়েছে আকাশ। টাকা হাতে পেয়েই সে প্রথমে যায় শাড়ির দোকানে। সে একটি লাল টুকটুকে শাড়ি কেনে। কিন্তু একটি শাড়ি কিনে তার স্বাদ মেটে না। তাই সে আরেকটি নীল শাড়ি কিনে। সে আবার দীর্ঘদিন পর তার মা কে রঙিন সাজে , রঙিন ভাবে দেখবে।<br>
রাস্তায় একটিও গাড়ি নেই। কি ব্যাপার! আজ কি হরতাল নাকি! দেশের যা অবস্থা, তাতে হরতাল হলেও কোনো ব্যাতিক্রম ঘটনা বলা যাবে না। হঠাত করে আম জনতার কাজ কর্ম ভয়ঙ্কর হয়ে উঠেছে। ভাবতে ভাবতেই একটি বাস আসে হঠাত করে। প্রথম সারিতেই সিট পায় আকাশ। বনানী অতিক্রম করছিলো বাস টি। হঠাত………<br>
                               [ব্রেকিং নিউজঃ আবারো পেট্রোল বোমায় ঝলসে গেলো ২ শিশুসহ ২৪ জন।] <br>
দমকল বাহিনী উদ্ধারের সময় দগ্ধ অবস্থায় খুঁজে পায় ১৮ বছরের আকাশকে। তার হাতে ছিলো অক্ষুন্ন অবস্থায় থাকা একটি নীল শাড়ি। একি!! শাড়ি তো ২ টি ছিলো।<br>
ঝলসে যাওয়া আকাশ কে ঘিরে  শত শত মানুষ। ধীরে ধীরে চোখ বন্ধ হয়ে আসছে তার। শ্বাস নিতে পারছে না। মাথায় ঘুরছে ছোটবেলায় মায়ের মুখে শোনা একটি উপদেশ। “কোনোদিন খারাপ কাজ করিস না । তাহলে মৃত্যুর পরে দোযখের আগুনে পুড়তে হবে।‘’ আকাশ কি তাহলে মারা যাচ্ছে? সে কি খারাপ কাজের দায়ে দোযখের আগুনে দগ্ধ হচ্ছে? সে কি মায়ের কথা রাখতে পারলো না? <br>
শত শত মানুষের ভীড় ভেদ করে কিছুদূরে একটি দৃশ্য দেখে চোখ আটকে যায় আকাশের। কী সুন্দর এক দৃশ্য! এ দৃশ্য যেনো তার জীবনে সার্থক করে তুলেছে।  একটু দূরেই পলাশফুল গাছের সামনে দাঁড়িয়ে আছেন আমেনা বেগম। পরনে আকাশের কেনা লাল শাড়িটি। তার মুখ তুলনামূলক ভাবে অধিক হাস্যজ্জ্বল। আকাশের দিকেই এগিয়ে আসছেন তিনি। ঝাপসা চোখে মা কে এগিয়ে আসতে দেখছে আকাশ। আমেনা বেগম এসে বসলেন আকাশে পাশে। কোলে তুলে নিলেন আকাশের মাথা। হাত বুলিয়ে দিতে দিতে বললেন, ‘’ তোকে আমার কাছে নিতে এসেছি আকাশ। আজ থেকে তুই আমার কাছেই থাকবি।‘’ <br>
এভাবেই হয় মা ছেলের পূণর্মিলন। <br>
<br>
পুনশ্চঃ আকাশের জন্মের সময় মৃত্যু হয় আমেনা বেগমের। নবজাতক সন্তান কে ফেলে চলে যান বাবা আজিজ হোসেন। বুঝতে শেখার পর থেকেই কল্পনার জগতে বড় হতে থাকে সে। একা একা কথা বলতে দেখে অনেকেই তাকে পাগল বলতো। কেউ কেউ প্রচণ্ড ভয় পেতো। কিন্তু এখন আর কেউ তাকে পাগল বলবে না। তার কল্পনা যে বাস্তবে পরিণত্য হয়েছে! 
নতুন জগতে মা ছেলের নতুন যাত্রা, পূণর্মিলন শুভ হোক।  <br>  

    </p>
</body>
</html>