<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>প্রত্যক্ষদর্শী</title>
</head>
<body>
    <h1>প্রত্যক্ষদর্শী</h1>
    <p>
        ওরা কই যেনো হেটে যাচ্ছে<br>
কেউ চলেছে রিক্ত হাতে, কেউবা প্ল্যাকার্ড কাধে<br>
প্রতিপক্ষ যেনো কাঠের পুতুল, দাঁড়িয়ে আছে অস্ত্রের সাথে।<br>
তবে ওদের ভাষা, বাচনভঙ্গি আমার চেনা নয়।<br>
এইতো সেদিনের কথা- <br>
বর্গির মতো এসে সহযা নিথরে করে দিলো<br>
আমার চেনা কিছু প্রাণ।<br>
বেয়নেটগুলো তখন যেনো রোদের ঝলকে<br>
চকচক করছিলো।<br>
বেশী নয়, শুধু কিছু মুহূর্ত রফিক, সালাম ও <br>
বরকতের রক্তঝরা কষ্ট প্রত্যক্ষ করেছি।<br>
তবে বাঙ্গালী সেই কষ্ট আজ ও প্রত্যক্ষ করে। <br>
সু স্থির পাখির চোখে তা আমি প্রত্যক্ষ করেছি।<br>
সেদিন আমি তাদের মাঝেই ছিলাম। <br>
চন্ডিদাসপুরের সন্তোষ ও তার দুই মেয়ে, <br>
তাদের আর্ত চিৎকার ২৫ শে মার্চ আসলেই<br>
যেনো আমার চোখে ভেসে ওঠে।<br>
রাতের আগুনে সন্তোষের শেষকৃত তার বাসস্থানেই সম্পন্ন হয়।<br>
স্ত্রী ও মেয়েরা যেনো আগুনের লেলিহান থেকে রক্ষা পায় নি।<br>
তাদের চিহ্ন সেদিনের পর কেউ দেখেনি, <br>
শুধু আমি তাদের শেষবার দেখি।<br>
আমি আর কেউ নই, আমি প্রত্যক্ষদর্শী।<br>
আমি স্বাধীনতার জন্য প্রত্যক্ষ করছি, <br>
মায়ের নিকট সন্তানের পাঠানো শেষ চিঠি, <br>
স্বামী হারানো স্ত্রীর বীভৎস কান্না,<br>
আজাদের মায়ের ছেলে হারানোর করুণ পরিণতি,<br>
রাজ্জাকের রক্তমাখা এক দৃষ্টিতে তাকানো নিথর দেহ। <br>
আমি যেনো বাঙালির দুর্দশার এক বিরাট সাক্ষী।<br>
সেদিনের ছেলে রুমীর দুঃসাহসিক অভিমান<br>
আমি ইতিহাসের  পাতায় লিখে রেখেছি।<br>
কমান্ডার আনোয়ারের আত্মঘাতি বোমায় শত জানোয়ারের<br>
জান শেষ হতে দেখেহচি ক্ষিদ্রমাটিয়ার ক্ষুদ্র গ্রামে।<br>
আজও সে গ্রামে ক্ষুদ্র কবর তার সাক্ষী।<br>
দিগন্ত থেকে দিগন্তে ছোটা বাঙালির ক্ষুদ্র ক্ষুদ্র<br>
আগুনের স্ফুলিঙ্গ,<br>
কি ভয়ানক সেই তেজ;<br>
যেনো ভষ্মীভূত করে দেবে গোটা বিশ্বকে,<br>
আমি সেই স্বাধীনতা নামক শব্দের দিকে ছোটা<br>
তেজী আগুনের তেজের সাক্ষী।<br>
এত বিবর্ণ সাদা-কালো ছায়াছবির পর<br>
বির্গিরা দেশ থেকে চলে যায়, জাতি বিসর্জন দেয় লক্ষাধিক প্রাণ<br>
সেই সকল প্রাণের বিনিময়ে এক বীরপুরুষ জাতি<br>
কিনে নেয় ‘বাংলা’<br>
আর পর্বতসমাণ সাহস ও ত্যাগ দিয়ে জয়ে মতো<br>
অসংখ্য জয় কিনে নেয় স্বাধীনতা<br>
আর তখন আমি ইন্দ্রের ন্যায় রচনা করি ইতিহাস।<br>
যুগে যুগে এভাবেই প্রত্যক্ষ করে যাচ্ছি<br>
সমস্ত জগত জুড়ে আমি ভাসি<br>
মানুষের ন্যায়- নেই আমার সুখ, দুঃখ কিংবা হাসি<br>
আমি কে? <br>
আমি আর কেউ নই, আমি চিরবহমান সময়, এক অত্যুজ্বল প্রত্যক্ষদর্শী।<br>

    </p>
</body>
</html>